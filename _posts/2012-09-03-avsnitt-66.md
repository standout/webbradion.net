---
layout: episode
permalink: /avsnitt/66
title: Webbradion 66 - Webbläsarstatistik
description: Vi snackar senaste webbläsartrenderna, tar en snabbtitt på kommande Firefox 16, samt går igenom saker du bör tänka på innan du slänger in nästa Wordpress-plugin.
length: 41
sound_file: http://webbradion.net/avsnitt/66/download
---

# Webbstatistik

Sitepoint har plockat lite data från StatCounter och spanat in trenderna inom webbläsaranvändandet det senaste året. Framför allt ser vi att Internet Explorer som helhet har minskat från omkring 40 % förra året till 32 % idag. Dock har IE9 ökat från 8% till 17%. Vi ser även att nästan ingen använder IE6, och en försvinnande liten del använder IE7. Google Chrome står för omkring 33 % av webbläsarmarknaden, och Safari för cirka 7%. Båda har ökat sedan förra året, medan Firefox har tappat nästan fem procentenheter ner till 23%.

Omkring 10% av alla besök kommer från mobila enheter, och där är Android, iPhone och Opera mini i topp med omkring 20% var. 

 * [Sitepoint](http://www.sitepoint.com/browser-trends-september-2012/)



# FX 16 beta

Firefox har släppt FF16 beta som innehåller, bland annat, borttagning av vendor prefix för en rad CSS-selectors samt en ny grafisk konsoll. Borttagningen av moz- prefixet för animationer, transformeringar och övergångar är så klart trevligt. Den största nyheten är dock den nya konsollen som på sikt kan komma att användas som bas i ett kraftfullt nytt sätt att testa hemsidor. Medan Mozilla så klart kör det vanliga racet med ökad produktivitet och så vidare så tror jag att möjligheten att styra webbläsaren via tangentbordet snabbt kommer att utnyttjas av testverktyg för att bygga avancerade slutanvändartestsviter mot webbsidor. Eftersom Mozilla nu exponerar i stort sätt allt man kan göra med en mus dör tangentbordet så är det nog bara en fråga om tid.

* [Firefox](https://blog.mozilla.org/futurereleases/2012/08/30/firefox-beta-now-available-for-download-and-testing/)

# Nytt säkerhetshål i Java 7

Ett nytt säkerhetshål har dykt upp i Java som låter webbapplikationer i java exekvera skadlig kod. 
Det är ett Zero-day exploit i Java 7 som drabbar alla plattformar och webbläsare.
Men Oracle har varit snabba och släppt en patch, Java 7 update 7 som täpper igen säkerhetshålet. Det är rekommenderat att alla användare uppdaterar till den snarast.
Man är alltså i riskzonen om man har Java 7 update 1 till 6.

 * [Krebonsecurity.com](http://krebsonsecurity.com/2012/08/attackers-pounce-on-zero-day-java-exploit/)


# Responsive design sketchbook

För alla som, liksom jag, skissar på sina webbdesigner i rutade block så finns det ett bättre alternativ: Responsive design sketchbook! Ett block med förtryckta ytor av rutor där olika standardupplösningar finns representerade. Helt enkelt ett rutat block anpassat för webbdesigners. Varje ruta motsvarar 32x32px och flera upplösningar, upp till 1200x800 finns förtryckta. Din för runt $26 (ca 170) inkl. frakt (ca halva kostnaden) … Dyrt för ett block, men gå ihop några stycken och beställ flera, rabatten på frakt börjav vid 3 block.

På sidan finns även skissblock för andra typer av GUIdesign, för tex iPhone.

* [App sketchbook](http://appsketchbook.com/products/responsive-design-sketchbook)

# Att tänka på innan du installerar ännu en Wordpress-plugin

Jonathan på SixRevisions satte ihop en artikel i början av augusti där han tar upp några saker du bör tänka på innan du installerar ännu en Wordpress-plugin. Bland annat tar han upp saker som hastighet där ett vanligt exempel är långsamma plugins med sega databasanrop eller multipla inladdningar av javascriptramverk, säkerhetsluckor och risken att den som utvecklat pluginen från början helt plötsligt slutar bygga vidare på den.

Han har gjort ett litet fint flödesschema i en bloggpost som visar om du bör installera en viss plugin eller inte.

* [Six revisions](http://sixrevisions.com/wordpress/before-install-wordpress-plugin/)


# HTML5 Boilerplate 4.0

Allas vår favorit boilerplate, eller i alla fall min, har kommit i en ny version. Inkluderat i paketet är: bättre komprimeringskonfig om du kör Apache som webserver. Exempel på HDDPI media queries för retina displays. Nyare versioner av jQuery (1.8), normalize.css (1.0.1) och Modernizr (2.6.1).

 * [HTML5 boilerplate](http://html5boilerplate.com/#v4.0.0)


# Utveckla responsiva webbplatser med Operas mobilemulator

Grabbarna och tjejerna på Opera är duktiga, även om jag personligen aldrig fastnat för deras webbläsare. Opera mini är ju populärt till mobila enheter, men det kan vara lite klurigt att testa hur väl din responsiva webbplats fungerar i olika enheter eftersom det blir ett jädra meck att ha en enhet av varje på kontoret. Därför har en del emulatorer kommit fram, bland annat Opera Mobile Emulator som är ett gratisprogram som kan hämtas via Mac App store eller direkt via Operas webbplats. En sak som slog mig är att den inte emulerar iPhone och iPads, utan enbart enheter med Android som operativsystem.

 * [Opera.com](http://www.opera.com/developer/tools/mobile/)
* [Smashing magazine](http://mobile.smashingmagazine.com/2012/08/30/responsive-designs-opera-mobile-emulator/)

