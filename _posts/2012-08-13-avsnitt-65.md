---
layout: episode
permalink: /avsnitt/65
title: Webbradion 65
description: Textmate blir open source, nyheter i jQuery 1.8 och ett armbandsur i CSS finns bland nyheterna.
length: 49
sound_file: http://webbradion.net/avsnitt/65/download
---

# Panelen

I panelen den här veckan hittar du: Jonas Erlandsson, Kevin Sjöberg och David Elbe.

# Återkoppling på tangentbordslayout (David)

Från en lyssnare som kallar sig LosManos: “Jag hörde om Ukulele för att få egen tangentbordslayout till macen. Tackar! Kan jag bjuda tillbaka med min egen för Windows: http://code.google.com/p/keyboard1337/ "

# ToS;DR (Jonas)

Vi hade ju tl;dr license för ett par veckor sedan och här har ni ToS;dr, en tjänst som sammanfattar de viktigaste poängerna från olika tjänsteleverantörer och ger dem en övergripande rating baserat på hur bra deras terms of service är för slutanvändaren, det vill säga oss... 
http://tos-dr.info/

# Textmate 2 goes open source (David)

Textmate 2, den populära kodeditorn bland webbutvecklare för Mac, släpptes i Alpha-version före sommaren och har nu släppts på Github under GPL3-licens och tar emot kodändringar från andra utvecklare. 

Jag antar att det är trycket från SublimeText som har fått utvecklaren att gå den här vägen eftersom fler och fler utvecklare tyckte att det inte hände speciellt mycket med Textmate. Det gav frukt direkt, och inom det första dygnet hade Textmate 2 fått stöd för native fullscreen i Mountain Lion. 

http://blog.macromates.com/2012/textmate-2-at-github/

# App.net lyckades med finansieringen (Kevin)

App.net är en annan typ av social plattform. De bygger en realtid social service där användare och utvecklare kommer först, inte annonsörer.

Några av deras grundläggande värderingar:
Du som användare äger ditt innehåll
Helt annonsfritt
En betaltjänst vilket gör att den kan lägga all sin energi på att förbättra upplevelsen för sina användare.

Om de nådde  $500,000 dollar, det vill säga drygt 3,3 miljoner svenska kronor, innan den 14 augusti, skulle de lansera. De lyckades, trots att de hade nått knappt 20% av sin gräns med två dagar kvar. Imponerande.

http://app.net/

# jQuery 1.8 (Jonas)

Vi flaggade för det för ett tag sedan i webbradion, jQuery 1.8 och vad det innebär. Nu är det här och detta är vad vi får:
Ny version av Sizzle: Sizzle är jQuerys motor för att välja ut element på en sida. Det är den som gör att man kan använda CSS selektor syntax för att välja element på en sida. Nu snabbare än någonsin tack vare två omskrivningar.
Animationer: Komplett omskrivning för att bland annat använda sig av moderna webläsares inbyggda animationsstöd. Har också initialt stöd för callbacks under tiden som en animation körs. Så man kan bli meddelat när en animation är på 20% etc.
Automatiskt tillverkarprefix: De så kallade vendor prefixen på CSS attribut där standarden inte är spikad ännu, som moz- safari- osv., läggs nu till automatiskt av jQuery om du sätter grundpropertiet.
En massa buggfixar (160 st)
Mindre kod: Trots att de har lagt till en del nya funktioner så är 1.8 ett par hundra k mindre än 1.7, och då är ju stödet för IE6/7 kvar!
Modularitet: jQuery 1.8 använder sig av Grunt för att bygga biblioteket och det gör att vi kan välja vilka moduler vi vill ha med! Riktigt bra för alla som vill bygga små, lätta siter. Fast de flesta kommer nog att ladda hela via något av de CDN som har jQuery.
http://blog.jquery.com/2012/08/09/jquery-1-8-released/


# W3Clove (David)

Tillhör man de som gillar att kolla sin syntax via w3c så finns det nu en ny tredjepartstjänst som kan crawla hela din site och kolla allt via w3c, automagiskt.
Tjänsten kostar en slant ($9 i månaden för 1000 valideringar eller $0.01 per validerad sida ($10 för 1000 sidor) löpande är de billigaste) och kräver att man skapar ett konto. Plus är dock att man får en samlad rapport över felen (istället för en rapport per validerat dokument). Men om man jobbar med kunder som kräver att man fäljer de standarder som finns, kommuner, landsting och staten bla, så är det en trevlig hjälp på vägen om man inte vill/kan skriva ett bash-script som gör det åt en.
https://www.w3clove.com/


# Mastering time and space with JavaScript (Jonas)

En ny bokserie (kommer att bli fyra miniböcker totalt) där två delar har kommit ut. Den fokuserar på koncept och strategier för medel till svåra problem i javascript och hur man löser dem med en test-först approach med moderna bibliotek.
Del ett är en introduktion till Jasmin, jQuery och chromes dev. tools och den är gratis!
Del två skapar en enkel site med dessa verktyg, backendet för en resebyrå för tidsresenärer.
Del tre kommer att gå igenom konverteringen av siten från jQuery till Backbone.js ...
Del fyra kommer att gå igenom Ember.js, men inte genom att konvertera siten en gång till ;)
Alla delarna är nedladdningsbara PDF:er och just nu kan man köpa samtliga delar, även del tre och fyra som inte kommit ut ännu, för $15 (vilket är nästan exakt 100 kronor). Det erbjudandet kommer dock att gå ut när bok tre kommer, så passa på nu!
http://www.noelrappin.com/

# Armbandsur i CSS (Kevin)

CodePen, är en webbplats för människor med fokus på frontend-biten, det vill säga HTML, CSS och JavaScript. Tanken är att man skall inspirera och och utbilda varandra. Nyligen såg jag en användare göra ett rörligt armbandsur i enbart CSS. Ett gott tecken på att möjligheterna i CSS blir större och större och att behovet att Photoshop eller liknande programvara inte längre är lika aktuellt.

 http://codepen.io/TheSisb/pen/eAHyJ

# Världens snyggaste progressbar (Jonas)

Det är alltid awesome med ny tech och vad folk gör med den. CSSdeck har visat hur de tycker att man skall använda CSS’ nya bakgrundsalternativ för att få kanske världens snyggaste progressbars. Kolla på http://cssdeck.com/labs/i6ofdivf/29 för min take på det hela eller orginalet på:
http://cssdeck.com/labs/nice-sparkle-progress-bars


# Hex words (Jonas)

Hexadecimala färger att prata om. En sida som listar en hel hög med färger som har memonics som är lättare att komma ihåg än dess hexkod rakt av. Användbart när man vill templata något snabbt och behöver en färg.

http://www.hexwords.info/




