---
layout: episode
permalink: /avsnitt/69
title: Webbradion 69 - Ljudtest
description: Vi lägger upp ett litet testavsnitt för att prova nya ljudutrustningen här på kontoret. Det bästa sättet att göra det är väl att köra igenom ett gäng med nyheter?
length: 20
sound_file: http://webbradion.net/avsnitt/69/download
---

# Snabbare webb-fonter

Ilya Grigorik har satt ihop en bloggpost om webbfonter. Att använda egna fonter, eller i alla fall att gå utanför de standardfonter som finns tillgängliga, har blivit allt mer vanligt. Men det är en krånglig sörja av bokstäver man måste ta sig igenom, så Ilya satte sig ner med en av killarna på Google Webfonts och gick igenom vad man ska använda och varför. Som vanligt med Google handlar det mesta om snabbhet, och att välja rätt subset kan vara helt avgörande för din laddningstid.

[Igvita.com](http://www.igvita.com/2012/09/12/web-fonts-performance-making-pretty-fast/)

# Facebook ratar html5 för mobila enheter

Mark Zuckerberg anser att Facebook har slösat bort 2 år på att försöka utveckla sin mobilapp i html5 och har nu valt att satsa mycket mer på native-appar för iOS och android. 

[Techcrunch](http://techcrunch.com/2012/09/11/mark-zuckerberg-our-biggest-mistake-with-mobile-was-betting-too-much-on-html5/)


# Programmer’s day

Förra veckan missade vi att prata om Programmer’s day som alltid infaller den 256:e dagen på året, vilket innebär tolfte eller trettonde september. Det hela har sitt ursprung någonstans i Ryssland, och 2002 hölls första Programmer’s Day och 2009 blev det en officiell dag i Ryssland, när rysslands dåvarande premiärminister skrev på förordningen. Allt enligt Wikipedia.

[Wikipedia](https://en.wikipedia.org/wiki/Programmers'_Day)

# Webmatrix 2

Microsoft kämpar för att hänga med i webbranschen, och nu har de släppt version 2 av Webmatrix, ett verktyg för att bygga och ändra webbplatser. Du kan använda Asp.net, Node.js eller PHP ihop med HTML5. Ni som är vana vid intellisense blir glada, för det finns stöd för det tillsammans med färdiga installationer för Joomla, Drupal, Umbraco och koppling till MySQL eller Microsofts SQL server. 

Jag försökte dra igång det för att testa, men det verkar än så länge bara fungera på Windows.

[Webmatrix](http://www.microsoft.com/web/webmatrix/)

# Google lägger ner stöd för IE 8.

Från och med den 15 november 2012 kommer Google officiellt  lägga ned stödet för Internet Explorer 8, rapporterar IDG på sin webbplats. De som kör IE 8 och äldre kommer att få ett meddelande där de uppmanas att uppgradera sin webbläsare. Detta sker i samband med att IE 10 släpps. Just nu används IE 8 av omkring hälften av IE-användarna. 

[IDG - google lägger ned stöd för IE 8](http://www.idg.se/2.1085/1.466124/google-lagger-ned-stod-for-ie8)


# Bundler i version 1.2. 
Ny version. Bättre grejer. Uppdatera. 

[Gembundler.com](http://gembundler.com/v1.2/whats_new.html)



